Ensimmäisenä päivänä (tai jopa ennen aloitusta) jaettava tietopaketti, joka sisältää kaiken oleellisen Game Labista.

# Tervetuloa Jyväskylä Game Labiin


 > You have earned an achievement badge: BEGINNER. 

![Badge](badges/badge.png "Beginner badge.")

Onnittelut! Juuri sinä olet valikoitunut suuresta hakijajoukosta *Jyväskylä Game Lab*-pelikehityskeskuksen (JGL) osallistujaksi. JGL on vuosina 2015--2016 Jyväskylässä toteutettava hanke, jossa kokeillaan uusia opetus- ja opiskelumalleja pelien kehittäjien tueksi. Toimintaa keskittyy Juomatehtaan 2. kerrokseen, joka sijaitsee Seminaarinmäellä, Vapaudenkadulla. 

Saat tulevien kuukausien aikana käyttöösi modernit työtilat, ammattitaitoisen ohjauksen sekä sparraustiimin joka koostuu kansallisista ja kansainvälisistä pelialan huippuosaajista. 

Ensimmäiset peliprojektit aloittivat toimintansa maaliskuussa 2015, ja tiimit esittelivät lopputuotteitaan elokuussa, viiden kuukauden työskentelyn jälkeen. Ryhmiin saatiin hieno kattaus niin kokemusta aikaisemmista peliprojekteista kuin rehellisiä "keltanokkia", ja kaikki he pääsivät oppimaan uusia asioita. Ensimmäisten ryhmien kokemuksia pääset varmasti kuulemaan lisää seuraavien viikkojen aikana, ja toivomme että nämä kokemukset voivat olla inspiroimassa myös sinua pelisi rakentamisen varrella.

Sinä ja muut peli-ideoiden kehittäjät saavat tukea Jyväskylän yliopiston, Jyväskylän ammattikorkeakoulun, Jykes Oy:n sekä Yritystehtaan monipuolisesta osaamisesta. Lisäksi saamme aika ajoin vieraaksemme alan huippuja muun muassa pelisuunnittelun ja pelien julkaisemisen alueilta.

Jyväskylä Game Lab (JGL) - peliala kansainväliseksi liiketoiminnaksi monitieteisellä ja -taitoisella alueellisella yhteistyöllä -hanke tulee luomaan uudenlaisia menetelmiä pelialan opetuksen tueksi Jyväskylän yliopistossa ja Jyväskylän ammattikorkeakoulussa. Hanketta rahoittavat Keski-Suomen ELY-Keskus (ESR-rahoitus, Vipuvoimaa EU:lta 2014-2020), Jyväskylän yliopiston tietotekniikan laitos, Jyväskylän ammattikorkeakoulu sekä Jykes.

# JGL toimintaympäristönä

Mantra jota tulee toistettua sekä JGL:stä kertovissa tilaisuuksissa että projektiryhmien kanssa työskenneltäessä: JGL ei ole pelintekokurssi, vaan melko ainutlaatuinen toimintaympäristö jossa ammattikorkeakoulun, yliopiston ja alan toimijoiden vahvuuksia pyritään tuomaan esiin osallistujien hyväksi. JGL:ssä toimintaympäristönä korostuu ainakin seuraavat kolme asiaa: yrittäjämäinen asenne, tiimityöskentely ja monialaisuus. Käydään nämä lyhyesti läpi seuraavaksi.

## Yrittäjämäinen asenne

Kaikki osallistujat eivät ole eikä kaikista tule yrittäjiä, eikä tarvitsekaan tulla. JGL:ssä *yrittäjämäinen asenne* on kuitenkin tärkeää. Mitä yrittäjämäinen asenne on? Ajattelemme niin, että jokaisen osallistujan tulee olla omassa toiminnassaan tavoitteita asettava, itseohjautuva, ja mahdollisuuksiin tarttuva. Tekeminen tähtää aktiivisesti tuloksen tekemiseen, missä jokainen osallistuja asettaa itselleen tavoitteita joiden toteuttamiseen sitten tähdätään ja pyritään. 

Näistä asioista myös yrittämisessä on kysymys: itsensä haastamisessa ja omatoimisesta haasteisiin tarttumisesta. JGL-projektin aikana sinua ja ryhmääsi ei välttämättä "komenneta" tekemään peliisi mitään erityisiä asioita, vaan kehittämisen ja projektin eteenpäin menemisen motivaatio tulee sinusta ja ryhmältä itseltänne. 

## Tiimityöskentely

Voi sanoa, että koko peliala seisoo tai kaatuu ryhmätyötaitojen mukana. Ryhmätyötaitojen merkitys niin työllistymisessä kuin sitten työelämässä, projektitoiminnassa ja liiketoiminnassa on äärettömän tärkeä. Jokaisen tiimin jäsenen on puhallettava yhteen hiileen ja otettava vastuu omalla paikallaan, jotta tuote, peli (tai mikä tahansa muu), voi menestyä. 

Kukaan osallistujista hankkeen puitteissa ei ole juridisesti vastuussa tekemisistään toisilleen, eikä kukaan ole varsinaisesti toisen esimies siitä näkökulmasta kuten työelämässä asia ymmärretään. Niinpä JGL on ennen muuta *mahdollisuus* jokaiselle osallistujalle kokeilla, näyttää osaamistaan niin omalla substanssiosaamisen alueellaan kuin ryhmätyöskentelyssä. Kuitenkin, kuten "oikeissa töissä", myös JGL:ssä tuottajan rooli on projektipäällikön rooli jonka merkitys projektin onnistumiselle on suuri. Vaikka virallisesti kukaan ei JGL-projekteissa toisen esimies olekaan, tulee ryhmän kunnioittaa roolijakoa ja sen mukanaan tuomia vastuita. 

On hyvä muistaa, että suurin osa JGL-jaksolla työskentelystä on omatoimista ja itsenäistä, eikä ennalta määriteltyjä aikatauluja projektin tekemiselle juurikaan ole, poislukien tietyt rutiinit, kuten esimerkiksi ohjaustapaamiset ja viikkoraportoinnit (ks. *Rutiinit ja tapaamiset*).

On myös erittäin hyödyllistä tutustua muihin tiimeihin ja verkostoitua heidän kanssaan JGL-jakson aikana. Myös tämä verkostoituminen on osa tiimityöskentelyä ja antaa tukea myös oman peliprojektin kehittämiselle. 

## Monialaisuus

JGL-henkilökunta pyrkii varmistamaan sen, että ryhmistä saadaan mahdollisimman *monitieteisiä ja –taitoisia*. Jokaisella ryhmän jäsenellä on oma substanssiosaamisen alue tai alueita, ja nämä eri osaamiset muodostavat kokonaisuuden. Ei ole järkeä muodostaa ryhmää, joka koostuu pelkästään graafikoista, tai pelkästään koodareista. 

# Labiin rekisteröityminen

## IT-palvelujen käyttölupahakemus

Jotta osallistuja pääsee käsiksi yliopiston tietoverkon palveluihin (esimerkiksi Korppi, YouSource, jne.) on täytettävä IT-palvelujen käyttölupahakemus (https://www.jyu.fi/itp/lomakkeet/kayttolupahak). Mikäli et ole Jyväskylän yliopiston opiskelija, kirjoita "Asema Jyväskylän yliopistossa"-kohtaan "Osallistuja Jyväskylä Game Labissa". Valitse "Peruspalvelut", ja jos lomake pakottaa vlitsemaan kohdan "Muu", valitse "Peruspalvelut" kuitenkin kynällä. Kohtaan "Työsuhteen päättymispäivä" voit laittaa 28.2.2016, joka tarkoittaa tässä tapauksessa käyttäjätunnuksen aktiivisena olemisen loppumispäivää. 

Tulosta ja täytä käyttölupahakemus heti tämän viestin saatuasi, mielellään noin pari viikkoa ennen Game Labin alkua. Toimita valmis hakemus joko Antti-Jussi Lakaselle (Agora, Ag C414.2) tai Hanna Hauvalalle (JAMK Rajakatu). Voit myös skannata allekirjoitetun hakemuksen ja lähettää sen osoitteeseen `jklgamelab@gmail.com`. Ilman käyttölupahakemusta ei osallistujalle voida toimittaa esimerkiksi projektitilojen avaimia eikä osallistuja pääse kirjautumaan yliopiston tietoverkon palveluihin. Käyttäjätunnus ja salasana toimitetaan sinulle kotiin kirjepostina.

Jyväskylän yliopistossa läsnäolevan opiskelijan ei tarvitse täyttää käyttölupahakemusta.

## Korppi

*Korppi*-järjestelmä on Jyväskylän yliopiston kurssi- ja opintotietojärjestelmä. Korpin avulla ylläpidetään muun muassa Game Labin osallistuja- ja sähköpostilistoja. Kun olet saanut Jyunet-tunnukset postissa kotiisi, kirjaudu niillä Korppiin ja rekisteröidy Game Lab-"kurssille" https://korppi.jyu.fi/kotka/r.jsp?course=180330. Kun olet ilmoittautunut kursille, ilmoittaudu myös kurssin sisällä olevaan *Syksy 2015*-ryhmään.

Ryhmäilmoittautumisen seurauksena sinut liitetään automaattisesti sähköpostilistalle, jonka avulla tiedotetaan osallistujille muun muassa Game Labin tapahtumista. Vaihda vielä sähköpostiosoitteesi Korpissa kohdasta Henkilötiedot -> Muuta tietojasi -> Muut tiedot -> Email. Laita kenttään sellainen osoite jota todella käytät ja luet.

## Flowdock

*Flowdock* on pikaviestijärjestelmä, jota käytetään JGL:ssä sisäiseen pikaviestintään. Pyydä henkilökunnalta rekisteröitymislinkki sinun osallistujaryhmäsi "flowiin".

## wiki



## ESR-lomake

Jokainen hankkeessa aloittanut osallistuja täyttää niin sanotun *ESR-aloituslomakkeen*. Tämä kuuluu hankkeen byrokratiaan. Vain hankkeen varsinaiset osallistujat täyttävät lomakkeen, eli esimerkiksi sparraajat tai ulkopuoliset kouluttajat eivät lomaketta täytä. Vastaavasti lopettaessaan hankkeeseen osallistumisen jokainen osallistuja täyttää *ESR-lopetuslomakkeen*. Jos esimerkiksi työllistyt hankkeen aikana kokopäiväisesti etkä voi jatkaa hankkeessa jakson loppuun, sinun täytyy erikseen pyytää että saat täyttää lopetuslomakkeen. Lopetuslomakkeen täyttäneet saavat todistuksen osallistumisestaan Jyväskylä Game Labiin.

# Juomatehdas, tilat ja niissä toimiminen

## Ryhmien omat huoneet

Kukin ryhmä saa käyttöönsä yhden Juomatehtaan huoneista. Jotkin ryhmät mahdollisesti jakavat huoneen, mikäli osallistujia on paljon. Ovissa on mekaaninen lukko, ja jokaisella osallistujalla on (vain) omaan huoneeseensa sopiva mekaaninen avain. Lisäksi ulko-ovessa on sähköinen kulunvalvonta, joten jokainen avaimen käyttäjä rekisteröityy sähköiseen järjestelmään. On kuitenkin huomattava, että omia tavaroita säilytetään Juomatehtaalla omalla vastuulla. 

## Kulkuluvat ja avaimet

Mekaaninen avain ja sähköinen kulkulupa lunastetaan Jyväskylän yliopiston avaintenhallinnasta labramestarin ilmoittamana ajankohtana Mattilanniemen MaD-rakennuksesta. Mukaan tarvitaan henkilöllisyystodistus (ajokortti käy). Viiden kuukauden labrajakson jälkeen avaimet palautetaan niinikään avainten hallintaan. Palauttamattomista avaimista seuraa osallistujan laskuttaminen. 

## IT-infra

Labralla on käytössä 24 pöytätietokonetta sekä muutama läppäri. Nämä koneet ovat labralaisten käytettävissä. Neljä PAJA-nimistä konetta (Fujitsu-merkkisiä) on kytketty langalliseen yliopiston verkkoon ("`jyunet`"), ja ohjelmia niihin voi asentaa ainoastaan IT-palveluiden lähituki. Loput 20 konetta (DELL-merkkisiä) ovat hyvin vapaasti labralaisten käytettävissä ja ne on kytketty ns. langalliseen labraverkkoon. Niihin on valmiiksi asennettu Windows 8.1, mutta ryhmä voi omatoimisesti asentaa niihin haluamansa käyttöjärjestelmän. Koneet tyhjennetään projektijakson päätteeksi. 

Omia läppäreitä varten on langaton verkko `jyu-staff`, joka toimii IT-palveluilta saaduilla käyttäjätiedoilla. Tästä langattomasta verkosta on pääsy myös yliopiston sisäisiin palveluihin, kuten kirjastolle ja vaikkapa MOT-sanakirjaan. 

Lisäksi labralle on tätä kirjoitettaessa (elokuu 2015) tulossa labraverkon oma wlan, josta ei ole pääsyä yliopiston palveluihin, mutta jonka avulla pääsee kuitenkin internetiin. Tämä langaton verkko on tarkoitettu projektin aikana tehtäviin "kokeiluihin", ja jos esimerkiksi pelisi vaatii palvelimen käyttöä, johon sitten pelaajat ottavat yhteyden, asenna palvelin labraverkon puolelle. Huomaa, että yliopiston sisäiseen verkkoon (langaton `jyu-staff` tai langallinen `jyunet`-verkko) *ei* palvelimia saa asentaa. Verkon käyttöä seurataan automaattisesti ja luvattomien palveluiden asentamisesta seuraa käyttökielto.

Jokainen huolehtii täsmällisesti omasta ja tiiminsä tietoturvasta. Yliopiston salasanoja ja käyttäjätunnuksia ei jaeta muille ryhmän jäsenille.

## Yhteiset tilat

Juomatehtaalla on käytössä ryhmätilojen lisäksi kahvihuone. Osallistujat tuovat itse kahvin ja maidon sekä suodatinpaperit. Kahvihuoneessa on lista johon voi merkitä kun on tuonut kahvia tai maitoa. Toimitaan solidaarisesti ja käyttäydytään reilusti kaikkia kahvin juojia kohtaan. Pese kahvipannu perusteellisesti käytön jälkeen ja kaada vettä keittimeen vain ja ainoastaan puhtaalla astialla. Älä myöskään jätä likaisia mukeja tiskipöydille. 

Kahvihuoneessa on *vierailijoita* varten varattuna pahvisia mukeja.

# JGL-polku

## Vaiheistus ja kalenteriaika

Kaikki JGL-tapahtumat (luennot, "gatet", milestonet, esittelytilaisuudet, lopetus, jne.) löytyvät Google-kalenterista, joka löytyy hankkeen kotisivuilta: www.jklgamelab.fi. Voit myös tilata kyseisen kalenterin osaksi omaa Google-kalenteriasi jolloin saat synkronoitua tapahtumat esimerkiksi puhelimeesi. Klikkaa `+`-kuvaketta kalenterin oikeassa alareunassa, ja kirjaudu Google-tilillesi. 

## Kunkin vaiheen alkamiseen ja päättymiseen liittyvät toimet

## Projektin päättyminen

JGL-jakso päättyy noin viiden kuukauden jälkeen. Projektin päättymiseen liittyy muutamia tärkeitä toimenpiteitä, joista jokaisen on oltava tietoinen. 

Jokainen *esittelee oman pelituotoksensa* . Aikaa per ryhmä on 20 minuuttia + 10 minuutin keskustelu. Esitys sisältää seuraavat asiat:

  * Ryhmän esittely: nimet, roolit, vastuut
  * Taustaa: pelin idea tai taustatarina, kohdealustat, kohdeyleisö jne.
  * Pelin esittely: esittele tärkeimmät toiminnot ja ominaisuudet.
  * Katsaus projektiin: mitä suunniteltiin, miten suunnitelma muuttui, mitä meni hyvin ja mitä haasteita oli

*Loppupalaute*. Jokainen antaa loppupalautteen viimeisten päivien aikana, kuitenkin ennen lopetustilaisuutta. Loppupalautteen perusteella kehitetään JGL-hankkeen sisältöä. http://goo.gl/forms/fww6AX27jT

*ESR-lopetuslomake*. Jokainen täyttää ESR-lopetuslomakkeen heti oman pelinsä esittelemisen jälkeen. Jos joudut lähtemään aikaisemmin pois tai et pääse paikalle, ilmoita siitä etukäteen henkilökunnalle niin toimitamme sinulle lomakkeen ja palautuskuoren. Todistuksen osallistumisesta JGL:ään saa lopetuslomakkeen palauttamisen jälkeen.

*Videokaappaus pelistäsi*. Nauhoita muutaman minuutin mittainen videokaappaus pelisi mielenkiintoisista kohdista äänien kanssa full hd:na tai muuten mahdollisimman hyvälaatuisena. Maksuton kaappausohjelma windowsille on ainakin MS Expression Encoder. Voimme ottaa vastaan Encoderin tuottamat `xesc`-tiedostot. Toimita video viimeistään ennen esittelytilaisuutta ja ilmoita Antti-Jussille tai Jonnelle kun video on valmis niin voimme siirtää sen muistitikulle.

*Peli hankkeen käyttöön (valinnainen)*. Otamme erittäin mielellämme vastaan pelistänne toimivat buildit, jotta voimme esimerkiksi esitellä tuotoksianne erilaisissa tilaisuuksissa, samalla toki mainostaen teitä pelien tekijöinä ja asiantuntijoina. Voit toimittaa buildin esittelytilaisuudessa. Hanke ei omista osallistujien pelejä, eikä pelin antaminen hankkeen (esittely-)käyttöön poista alkuperäisiltä tekijöiltä mitään oikeuksia. Hankkeen projektipäällikkö antaa tästä tarvittaessa lisätietoja. 

*Avainten palautus*. Mekaaniset avaimet ja kulkuluvat palautetaan yliopiston
avaintenhallintaan (MaD-rakennus) ilmoitettuna ajankohtana.

*Huoneiden tyhjennys*. Projektihuoneet pitää olla tyhjennettynä omista tavaroista esittelytilaisuuden jälkeen. Myös jos sinulla on muissa tiloissa omaa tavaraa tai elintarvikkeita, ne pitää poistaa.

## Mitä labin jälkeen

Niin kuin kaikki hyvät asiat, myös JGL loppuu joskus. Viisi kuukautta on lopulta lyhyt aika, ja niinpä labin päättymiseen on myös hyvä varautua. Mikäli opintosi ovat kesken, ota hyvissä ajoin ennen viiden kuukauden jakson päättymistä opinto-opas kouraan, ja suunnittele tulevan lukukauden opintosi. Ota myös tarvittaessa yhteyttä opinto-ohjaajaasi - siitäkin huolimatta, että pelin tekemisen kiihkeimmät hetket saattavat ajoittua juuri lab-jakson loppupuolelle. 

Erityisesti mikäli tiedät, että sinulle on muodostunut lab-jakson aikana sellaista uutta tietoa josta tarvitset niin sanotun AHOT-menettelyn mukaisen tunnustuksen, ota asia hyvissä ajoin puheeksi JGL:n henkilökunnan ja opinto-ohjaajasi kanssa.

Mikäli olet työtön, rohkaisemme sinua tarkistamaan työpaikkailmoituksia ja lähettämään työhakemuksia viimeistään kuukautta ennen labin päättymistä. 

Prosessin jälkeen projektiin osallistuneet voivat hakea peli-idealle tai peliprotolleen jatkotyöskentely- tai rahoitusmahdollisuuksia useasta yrityshautomosta Jyväskylän alueella. Esimerkiksi JGL:n naapurissa toimiva Jyväskylän Yritystehdas on erinomainen resurssi aloittelevalle yrittäjälle. Pyrimme järjestämään säännöllisiä vierailuja Yritystehtaalla lab-jakson aikana. Huomaa, että Jyväskylä Game Lab ei tarjoa projekteille jatkorahoitusmahdollisuutta, vaan rahoitusta on haettava muista lähteistä. 

# Ryhmätyöskentely ja oma rooli

Peliprojektin onnistumisen kannalta on erittäin tärkeää että henkilöt puhaltavat yhteen hiileen ja ponnistelevat kohti yhteisesti sovittuja tavoitteita. Tiimien muodostamistapa vaihtelee hieman iteraatioiden (kevät/syksy) välillä, ja on myös osa niitä kokeiluja, joita hankkeessa on tarkoitus tehdä. Kuitenkin, JGL-henkilökunta auttaa tiimien muodostamisessa siten, että kussakin tiimissä olisi paras yhdistelmä osaamista, kokemusta ja mielenkiinnon kohteita.

Hakemusten ja haastatteluiden perusteella JGL-tiimillä on alustava kuva ryhmistä ja osallistujien rooleista. Oman roolin tiedostaminen ja kirjaaminen esimerkiksi projektin synopsikseen alkuvaiheessa on kuitenkin tärkeää, jotta ryhmä pääsee mahdollisimman nopeasti etenemään varsinaisessa työskentelyssä.

## Tuottajan valinta

Ryhmät valitsevat keskuudestaan tuottajan. Tuottajasta käytetään usein myös nimitystä projektipäällikkö. 

Tuottaja on eittämättä ryhmän tärkeimällä paikalla, sillä hänellä täytyy olla kokonaisuus hallussa. Olemalla sopivasti "irti" juoksevista asioista tuottajalla säilyy kokonaiskuva peliprojektista ja projektitiimistä. Vaikka JGL:ssä kaikki ryhmän jäsenet ovatkin tavallaan toistensa vertaisia, odotetaan tuottajalta rohkeata vastuunottamista.

Tuottaja on viime kädessä vastuussa ainakin seuraavista asioista. 

 * Projektin tilan seuraaminen. Tällä tarkoitetaan kokonaisuuden hahmottamista ja aikataulussa pysymistä. Kokonaiskuvan hahmottaminen ja tarvittava reagointi kuuluu tuottajan tärkeimpiin tehtäviin. Projektihallinnan työkalujen käyttö on erittäin suositeltavaa, esimerkiksi taulukkolaskentaohjelmisto käy oikein hyvin, kuitenkin niin että projektin senhetkisestä tilasta on mahdollista tuottaa raportti pyydettäessä.
 * Päätösten tekeminen. Peliprojekti on ennen muuta ryhmätyö, mutta tuottaja näyttää projektille suuntaa ja toimii tavallaan paimenena. Kun tuottaja saa jäsenet puhaltamaan yhteen hiileen, on hänellä myös mandaatti tehdä ryhmän johtajana myös vaikeitakin päätöksiä. 
 * Tehtävien jakaminen ja seuranta ("backlog"). Tuottaja huolehtii, että kullakin ryhmän jäsenellä on omaa osaamistaan vastaavaa tekemistä. Tehtävien toteutumista seurataan valitulla syklillä, joka voi riippua valitusta työskentelymetodologiasta, esimerkiksi Scrum, Kanban, XP, jne. 
 * Sisäinen viestintä. Ryhmän tehokkuus on usein yhtä kuin ryhmän jäsenten välisen kommunikaation toimivuus. Tuottaja varmistaa, että ryhmällä on tarvittavat tekniset edellytykset toimivaan viestintään, mutta ennen muuta huolehtii, että ryhmäläiset ymmärtävät toinen toisiaan ja ovat selvillä heihin kohdistuvista odotuksista. Tarvittaessa tuottaja selvittää ja sovittelee sisäisessä kommunikoinnissa esiintyviä haasteita.
 * Ulkoinen viestintä. Ryhmä voi halutessaan perustaa esimerkiksi Twitter- tai muita sosiaalisen median tilejä, joita tuottaja ylläpitää. Sosiaalinen media on hyvä väylä tiedottaa ulospäin projektin kulusta. Kirjoitushetkellä hankkeella ei ole omia verkkosivuja joihin ryhmät voisivat itse tuottaa sisältöä. Kukin ryhmä voi kuitenkin halutessaan osallistua hankkeen viestintään oma-aloitteisesti esimerkiksi JGL:n Facebook-sivulla tai Twitterissä. 

## Päätöksenteko ryhmässä

## Pulmatilainteiden ratkaisu

# Suunnitteludokumentit

Karsintavaiheiden jälkeen projektiryhmä kiinnittää oman aiheensa ja laatii pelikonseptin pohjalta *synopsiksen*. Synopsis on lyhennetty versio projektisuunnitelmasta, sisältää tekstiä ja enintään pari kuvaa, ja on pituudeltaan noin pari-kolme liuskaa (noin 1000--1500 sanaa), ja siinä otetaan kantaa seuraaviin asioihin.

 * Kuvaus pelikonseptista enintään parilla virkkeellä
 * Projektiryhmän jäsenet ja heidän yhteystiedot
 * Projektin tehtävät ja/tai vastuualueet ja niihin kuluva työmäärä tunteina
 * Tehtävien ja työmäärän jakautuminen ryhmän jäsenten välillä. Huomioi myös säännölliset ohjaus- ym. tapaamiset. Tämä on luonnollisesti arvio, joka tarkentuu tai muuttuu projektin kuluessa.
 * Pelissä käytetyt teknologiat karkealla tasolla: kohdealustat, ohjelmointi- ja muut työympäristöt, tarvittavat (ja käytettävissä olevat) laitteistot ja ohjelmistot
 * Julkistussuunnitelma (eng. *release plan*), joka voi olla esimerkiksi lista päivämääristä ja ominaisuuksista ja toiminnallisuuksista jotka ovat valmiina kyseiseen päivään mennessä. Kun projektin kesto on noin 5 kuukautta, lopussa on yksi "release" ja projektin aikana näitä on yleensä 2--4 kappaletta.
 * Riskianalyysi: riskien kartoittaminen, arviointi ja hallinta. 

Synopsis laaditaan plain text -muodossa (esimerkiksi markdown) ja laitetaan GitHub-versiohallintaan mielellään julkiseen tietovarastoon (ohjeet GitHub-tietovaraston hankkimisesta tämän dokumentin lopussa), jotta kaikki JGL:n henkilökunnasta pääsevät tutkimaan suunnitteludokumenttia. 

# Rutiinit ja tapaamiset

Lopullisten tiimien muodostamisen jälkeen jokainen ryhmä noudattaa JGL-viikkorutiineja, joihin kuuluvat seuraavat asiat:

 * Säännöllisten ohjaustapaamisten sopiminen kummiohjaajan kanssa
 * Osaamisaluetapaamisiin osallistuminen
 * Viikkoraportin laatiminen
 * Esittelytilaisuuksiin osallistuminen

## Ohjaustapaamiset

*Säännölliset ohjaustapaamiset* ovat viikottaisia tai enintään kahden viikon välein olevia kokoontumisia, jossa on mukana koko projektitiimi sekä kummiohjaaja. Ryhmä on itse aktiivinen oman kummiohjaajan suuntaan ja sopii ohjausajankohdan heti lopullisten ryhmien muodostamisen jälkeen. Viime kädessä tuottaja vastaa ajan sopimisesta, ja mikäli kasvokkain tapaaminen ei onnistu niin sopii tarvittaessa Skype- tai sähköpostipalaverin, mutta ensisijaisesti pyritään olemaan fyysisesti samassa tilassa. 

Ryhmä esittää ilman eri pyyntöä tapaamisessa ainakin seuraavat asiat.

 * Edellisessä tapaamisessa sovittujen asioiden toteutuminen.
 * Pelin ja projektin tila lyhyesti. 
 * Edellisen tapaamisen jälkeen suoritetut tehtävät ja niihin käytetty aika. Mitä suunniteltua jäi tekemättä? Mitä suunnittelematonta tehtiin? 
 * Arvio aikataulussa ja projektin laajuudessa pysymisestä. 

Yksi ryhmän jäsenistä toimii sihteerinä kirjaten läsnäolijat sekä yleisluontoisesti palaverissa käsitellyt asiat ja tehdyt päätökset. Sihteeri valitaan ennen ohjaustapaamista. Muistion perusteella myös myös ne jäsenet ketkä eivät päässeet paikalle tapaamiseen saavat käsityksen palaverissa käsitellyistä ja sovituista asioista. Muistiota voi hyödyntää myös projektiraportin osana projektin päättyessä. 

Muistio tallennetaan Trelloon. Saattaa olla hyödyllistä luoda oma lista palaverimuistioille. Laita kortin nimeksi `vvvv-kk-pp-ohjaustapaaminen`, eli esimerkiksi `2015-08-17-ohjaustapaaminen`. 

## Osaamisaluetapaamiset

*Osaamisaluetapaamisiin* kokoontuu säännöllisesti (viikoittain tai kahden viikon välein) tietyn osaamisalueen henkilöt *kaikista* ryhmistä. Esimerkiksi koodaajat kokoontuvat koodaajien kanssa (yhdessä teknisen tai muun ohjaajan kanssa), graafikot muiden graafikoiden kanssa ja niin edelleen. Myös tuottajat kokoontuvat muiden ryhmien tuottajien kanssa. Osaamisaluetapaamisten tarkoituksena on jakaa tietoa projekteista ja verkostoitua ryhmien välillä, mutta myös kertoa hyväksi havaituista käytänteistä ja toimintamalleista. 

## Viikkoraportit

Jokainen projektiryhmä laatii lyhyen *viikkoraportin* joka viikko. Raportti pitää sisällään menneen viikon työtehtävät (karkealla tasolla) jäsenittäin ja niihin käytetyn työajan, sekä suunnitelman tulevan viikon työtehtävien jaosta ja ajoituksesta. Lisäksi viikkoraportissa on reflektio projektin kokonaiskehityksestä (aikataulu, laajuus, esiin tulleet haasteet, jne.) ja mahdolliset toimenpide-ehdotukset (rajaaminen, tehtävien tai roolien muuttaminen, jne.)

Viikkoraportti laaditaan perjantaihin kello 15 mennessä. Raportti tehdään plain textina markdown-formaatissa ja se on *lyhyt ja ytimekäs*, noin 10 riviä. Anna nimeksi `viikko-vv-ryhmanNimi.md`, esimerkiksi `viikko-42-snowhound.md` ja laita se samaan yksityiseen tietovarastoon synopsiksen kanssa. 

## Esittelytilaisuudet

Ryhmät kokoontuvat säännöllisesti esittelemään tuotostaan ja kertomaan projektistaan. Tämä julkinen, tai JGL-projektien välinen, esiintyminen on tärkeä osa projektin etenemistä. Pelialalla on varsin tärkeää oppia kertomaan pelistä lyhyesti tai pitkästi ("pitchata") pyydettäessä. Mitä mielenkiintoisempi esityksesi on, sitä enemmän se luo kiinnostusta tuotteeseen ja voi siten saada esimerkiksi rahoittajat tai muut yhteistyökumppanit kiinnostumaan tuotteestasi. 

JGL:ssä näitä esittelytilaisuuksia on ainakin *gatet* alussa (noin kaksi kappaletta), joissa valitaan parhaat ideat, sekä myöhemmin virstanpylväät (eng. *milestone*), joissa tiimit esittelevät puolivalmiita pelejä. Loppuesittelyssä jokainen tiimi esittelee valmiin tuotoksensa. Tähän tilaisuuteen on kaikilla vapaa pääsy.

# Sparraus ja asiantuntijoiden hyödyntäminen

Kuka sparraa ja ketä, ketä käytössä ja miten asiantuntijoita voi hyödyntää

# Tulos ja omistajuus

Suomen laki määrittelee miten tekijälle muodostuu tekijänoikeus teokseen, jollainen myös tietokonepeli tai mikä tahansa muu tietokoneohjelma on. Käytännössä laki on hankalasti sovellettavissa pelituotteisiin varsinkin ryhmätöissä, koska jälkikäteen voi olla vaikeaa tai mahdoton osoittaa, mikä osa teoksesta on kenenkin tekemä. 

Tämän takia on tärkeää, että ryhmät sopivat itse siitä, miten omistajuus lopulliseen pelituotteeseen ryhmän sisällä jakautuu. Tietokoneohjelmien (kuten pelit) kohdalla käytetään usein lyhennettä IPR (Intellectuel Property Rights, aineettomat oikeudet). Näistä oikeuksista on siis hyvä sopia jo projektin alkuvaiheessa, jotta lopussa ei tule yllätyksiä.

Jokainen ryhmä toimittaa raportin annettuna ajankohtana siitä miten aineettomien oikeuksien jakautuminen ryhmän sisällä tapahtuu.

Jyväskylä Game Lab ei vaadi eikä tule vaatimaan aineettomien oikeuksien siirtämistä JGL-hankkeelle, yliopistolle, ammattikorkeakoululle, tai millekään muulle taholle, joten pelien IPR:stä sopiminen on siinä mielessä täysin ryhmän omissa käsissä.

Yksi mahdollisuus on sopia, että peli kokonaisuudessaan (lähdekoodi, grafiikka, äänet, videot, musiikki, ...) sijoitetaan avoimen lisenssin alaisuuteen - mahdollisesti myös maksuttomasti. Tähän täytyy kuitenkin olla ryhmän kaikkien jäsenten kirjallinen suostumus, joten asiasta on hyvä tehdä muodollinen sopimuspaperi. JGL:ssä on tätä varten sopimuspohjia käytettävissä. 

Avointen lisenssien alaisuuteen sijoittamisessa on kuitenkin huomioitava pelissä mahdollisesti käytetyt ulkopuoliset kirjastot ja assetit. Näiden lisenssiehdot eivät välttämättä mahdollista sijoittamista toisen lisenssin alaisuuteen. Tämän takia onkin tärkeä heti peliprojektin alusta alkaen listata kaikki pelissä käytetyt ulkopuoliset kirjastot (ja muut), ja kuvata niiden lisenssiehdot lyhyesti.



# Työkalut ja niiden hyödyntäminen

## Projektinhallinta

Esim google docs

## tehtävänhallinta

Keskeinen osa ryhmätyöskentelyä on tehtävien nimeäminen jakaminen. Tehtävien palastelu, aikatauluttaminen, jakaminen, seuranta... Trello...
Trellon integrointi Flowdockiin. Laitatko @tienkou ohjeet tähän.

## Kehitystyökalut ja lisenssit

Lähtökohtaisesti kehityksessä käytetään maksuttomia kehitysohjelmistoja, kuten Unity Personal Edition. Mikäli ryhmällä on peruste jonkin (edullisen) maksullisen lisenssin käyttämiselle, keskustelkaa siitä JGL-henkilökunnan kanssa. 



## Versiohallinta

Käytämme JGL:ssä GitHubia versiohallintaan. Rekisteröidy ennen lab-jakson alkua GitHubiin (http://github.com). Mikäli olet opiskelija, ota itsellesi myös GitHub Education Pack (https://education.github.com), jolla saat viisi yksityistä varastoa (repository) ilmaiseksi opiskeluiden ajaksi. Varmista, että olet todella saanut nämä ilmaiset yksityiset varastot ennen lab-jakson alkua.

Mikäli et ole opiskelija, voit kuitenkin rekisteröityä GitHubiin. Riittää, että yhdellä ryhmän jäsenellä on opiskelijakortti, jolloin koko tiimi voi käyttää kyseisen jäsenen hankkimaa yksityistä varastoa. Halutessanne ryhmä voi toki myös kehittää peliä julkisessa tietovarastossa, mutta siinä tapauksessa on tietysti kiinnitettävä erityisen tarkkaa huomiota tietoturvaan (ei salasanoja tms. lähdekoodissa). 

Kun tiedät ryhmäsi lopullisen kokoonpanon, lisää kaikille ryhmäsi jäsenille sekä kummiohjaajalle pääsyoikeus (collaborator) varastoon.

Suosittelemme, että peliprojekti laitetaan ainakin aluksi yksityiseen tietovarastoon, ja projektin valmistuessa tietovarasto voidaan tehdä julkiseksi. Suunnitteludokumentit (synopsis, ks. luku *Suunnitteludokumentit*) laitetaan julkiseen tietovarastoon, joten peliprojektia varten tarvitaan ainakin kaksi GitHub-tietovarastoa.

## Flowdock-integraatiot

*Flowdock* on paitsi pikaviestijärjestelmä, myös tavallaan "keskitin", johon voi integroida useita eri palveluja, kuten versiohallintaa, tehtävähallintaa tai vaikkapa Twitter-tilejä.

Kaikki tiimit integroivat GitHubin lokin Flowdockiin seuraavasti. Tämä tarvitsee tehdä vain yhden kerran flowia kohden, joten jokaisen tiimiläisen ei tarvitse tätä tehdä.

 * Perusta GitHubiin uusi tietovarasto (repository)
 * Mene tiimisi flown asetuksiin, klikkaa Inbox Sources -kohdasta GitHub ja Add new. 
 * Anna "lähteelle" nimi, esim. `Tiimi-GitHub` (korvaa `Tiimi`-sana projektisi nimellä) ja paina *Create target URL*
 * Siirry nyt perustamasi tietovaraston asetuksiin GitHubissa ja kohtaan *Webhooks & Services*
 * Klikkaa *Add webhook* ja pasteta siihen Flowdockista saamasi URL siihen. Huomaa klikata kohta *Send me everything*. 

Nyt kyseiseen GitHubin repoon tehdyt muutokset näkyvät ryhmäsi flowssa.

Integroi myös *Trello*-board flow-näkymääsi. (TODO: Lisää tarkemmat ohjeet.)

## Ajankäytön hallinta

...
